# PE2 - WFB
Bouw een website op met de bouwstenen die we tot hiertoe gezien hebben en geef die een eigen creatieve toets via de toepassing van CSS.

## Indienen
- Dien jouw oplossing in op GitHub Classroom voor het einde van de afgesproken deadline.  
- Zorg voor passende commit berichten 
- Controleer zelf of je opdracht al dan niet volledig gesynchroniseerd werd! 

## Omschrijving 
Je maakt een website over een toeristische trekpleister (museum, monument, paleis ... zelf te kiezen).
- Op de hoofdpagina staat een artikel over je onderwerp (3 à 4 alinea's).
- In een tweede pagina vindt de bezoeker een tabel met minimum 5 rijen en 4 kolommen met relevante info (tarieven, openingsuren ...).
- Op een derde pagina kan de bezoeker zich inschrijven om het peter-/meterschap op zich te nemen. Maak een formulier op waarin relevante informatie opgevraagd wordt aan de gebruiker.

## Technische vereisten
### Navigatie
- Zorg voor een vertikale navigatie (links of rechts van de pagina) op elke pagina die de bezoeker toelaat om elke pagina van gelijk waar te bereiken.
- De stijl is dusdanig dat de look and feel van de navigatieëlementen geenszins aan een hyperlink noch opsomming doen denken.
- De stijl sluit naadloos aan bij de stijl van de rest van de website.

### Hoofdpagina
- Gebruik de semantische elementen die we in hoofdstuk 9 zagen, zodat de outline van je pagina duidelijk is.
- Gebruik ook andere semantische elementen om bvb. bepaalde zaken te accentueren.
- Illustreer de inhoud met enkele afbeeldingen.
- Maak een verzorgde en originele lay-out die qua stijl ook doorgetrokken wordt in de twee andere pagina's.
- Zorg ervoor dat de tekstlijn niet te breed wordt bij bezoekers die een scherm met hoge resolutie hebben.
- Voorzie ook een kleine stukje op de pagina met wat reclame voor de sponsor of voor een ander(e) museum/bezienswaardigheid.

### Pagina met tabel
- Maak een tabel waarbij de hoofding en de eventuele totaal-rij onderaan qua stijl duidelijk van de rest van de tabel onderscheiden wordt.
- De even en oneven rijen van de eigenlijke data hebben elke een eigen achtergrondkleur.
- Gebruik minstens 1 pseudoklasse in de tabel om er wat animatie in te brengen (bvb. wijziging van de achtergrondkleur bij het overlopen van de rijen).
- De look and feel zijn in lijn met die van de hoofdpagina.

### Formulier
- Stel een formulier op waarbij door een klik op de knop 'Verzenden' de resultaten in een nieuwe pagina getoond worden.
- Maak een logische keuze tussen velden die al dan niet verplicht in te vullen zijn.
- Zorg voor een zo aangenaam en duidelijk mogelijke gebruikerservaring. Verzorg zeker ook de uitlijning van de controls.
- Gebruik attributen om verkeerde/ongewenste/onzinnige input te voorkomen.
- Voorzie naast elementen voor pure tekst-input ook input van datums, getallen ... Het heeft dus geen zin om een hele resem aan inputs van het type 'text' te voorzien.
- Gebruik keuzelijsten, checkboxen en radiobuttons.
- Koppel aan minstens 1 element een datalist.
- Voorzie labels volgens de regels van de kunst.
- De look and feel zijn in lijn met die van de hoofdpagina.

### CSS-bestanden
- Voor de site is er een gemeenschappelijk css-bestand.
- Voor elke pagina is er een bestand met instellingen specifiek voor die pagina.
- Hou de css overzichtelijk en vermijd zeker de herhaling van instellingen bij verschillende selectoren.

## Validatie
Elke HTML pagina wordt gecontroleerd door middel van een HTML Validator!
Check ook zelf op https://validator.w3.org/#validate_by_input
• Elke pagina die je indient, dient vrij te zijn van HTML errors.
• Indien er warnings of informative meldingen bij het valideren verschijnen, hoeven deze niet noodzakelijk
opgelost te worden.

## Testen van de links
Test zeker je links en afbeeldingen op je lokale machine. Open je pagina vanuit de verkenner in je standaard browser.
M.a.w testen via Live Server is niet voldoende.

Veel succes
